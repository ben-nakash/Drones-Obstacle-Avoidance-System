שלום, שמי בן נקש ואת פרויקט הגמר שלי אני מבצע בחברת הסטארט-אפ Airscort.
במסגרת הפרויקט תפקידי הוא ליצור מערכת לזיהוי והימנעות ממכשולים עליה ארחיב במצגת זו.

בשנים האחרונות גוברת מגמת השימוש ברחפנים וניתן לראות אותם יותר ויותר גם בתעשייה האזרחית וגם בתעשייה העסקית.

ב-Airscort אנו מעוניינים לאפשר לרחפן לטוס באופן אוטונומי, ולספק מגוון רחב של יישומי רחפנים, ביניהם

חקלאות - על מנת לאפשר לחקלאי לבדוק את מצב השדה שלו ללא צורך להגיע אליו בעצמו.
ספורט אתגרי - על מנת שאדם העוסק בספורט יוכל לצלם את עצמו עושה את הדבר שכל כך אוהב.
אבטחה - על מנת לבצע סיורי אבטחה שוטפים ולהפחית את הסיכון של חוסר תשומת לב של גורם אנושי.
ועוד שימושים רבים אחרים שלא ארחיב עליהם כעת.

על כן, מטרת הפרויקט היא לשפר את יכולת הטיסה האוטונומית של הרחפן ע"י יצירת
מערכת לזיהוי והימנעות ממכשולים שתורכב עליו.
  
המערכת מורכבת מכמה חלקים:
1. חיישן לייזר מסוג Lidar Lite 2 שמסוגל למדוד מרחק עד 40 מטרים.
אשר יורכב על גבי
2. מנוע סרבו שבאמצעותו אוכל לסרוק שטח רחב יותר
ואלו יחוברו
3. לבקר ארדואינו.

בהמשך יוחלף בקר הארדואינו במחשב לוח מסוג Raspberry Pi, המספק יכולות עיבוד גבוהות,
והוא יחובר לבקר הטיסה של הרחפן מסוג Pixhawk.

כפי שניתן לראות בתרשים, החיישן יחובר למחשב ה-Raspberry Pi, והוא יחובר לבקר הטיסה.
כאשר הרחפן יזהה מכשול, ישלח המחשב פקודות הזזה לבקר הטיסה על מנת לתקן את מסלולו
ולהימנע מפגיעה.